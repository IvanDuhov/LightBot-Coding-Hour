# MindCode
MindCode е 3D пъзеловидна игра таргетираща по-малките ученици/деца като ги учи на принципите на блоковото програмиране.  Играта развива алгоритмичното, аналитичното и логическото мислене. Потребителите навлизат в света на програмирането по един приятен и забавен начин.
Умението да програмираш или поне да разбираш основните принципи на програмирането, се превръща във все по-належащо умение за второто десетилетие на XXI век. Днешните деца принадлежат към поколението digital natives. Те израстват с технологиите и нищо не може да ги учуди или изненада. Те проявяват любопитство не само към това как да се забавляват с технологиите, но и как сами да ги създават. Затова е много важно изграждането на алгоритмичното мислене при тях да се започне от възможно най-ранна възраст, а най-добрият начин един подрастващ да бъде обучаван е именно чрез игри – комбиниране на интересното и забавното с обзавотателното и полезното.
Основната таргет група са именно по-малките ученици и деца, които имат интерес и нюх към разрешаването на различни логически и аналитични проблеми. Знам, че учениците/децата учат най-добре, докато се забавляват, точно затова създадох игра, която цели да развива тяхното логическо и алгоритмично мислене, способността им да мислят аналитично, да решават проблеми. С MindCode учениците се учат да решават сложни задачи, следвайки поредица от прости стъпки. Разбира се, играта е достъпна и заинтригуваща за ученици/деца в по-напреднала възраст.

Преминавайки през различните нива на играта, учениците моделират и разиграват ситуацията в съзнанието си и се опитват да открият най-доброто решение. Също чрез груповата игра – битките един срещу друг, в които играчите мерят “сили и умения”, е силен стимул за развитие на тяхното алгоритмично и логическо мислене.
Действието на играта се развива в космоса. Играчът е робот, който трябва да намери най-краткия път до всяко синьо поле и да го освети. Краят на играта идва, когато играчът премине успешно през всички нива, но винаги може да продължи да се съревновава с други играчи в режима за битка от менюто за групова игра.
