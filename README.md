# LightBot-Coding-Hour
Играта LightBot: Coding Hour е 3D пъзеловидна игра и е предназначена за по-малки ученици. Днешните деца принадлежат към поколението  digital natives. Те са свикнали с технологиите и нищо не може да ги учуди или изненада. Те проявяват любопитство не само към това как да се забавляват с технологиите, но и как сами да ги създават. Затова е много важно изграждането на алгоритмичното мислене при тях да се започне от по-ранна възраст. 
Знам, че учениците учат най-добре, докато се забавляват. Затова създадох игра, която цели да развива тяхното логическо и алгоритмично мислене, способността им да мислят аналитично. С тази игра учениците се учат да решават сложни задачи, следвайки поредица от прости стъпки. Така се учи най-добре: сблъскваш се с проблема, търсиш варианти на решение, намираш ги и продължаваш напред до следващия проблем.  
Преминавайки през различните нива на играта, учениците моделират и разиграват ситуацията в съзнанието си и се опитват да открият най-доброто решение.
За развиването на алгоритмично мислене е подходяща всяка игра с правила, в която може да се използва логика и аналитично мислене. Създадената игра LightBot: Coding Hour е точно такава.
